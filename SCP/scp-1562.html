<html>
  <head>
    <meta charset="UTF-8">
    <link rel="stylesheet" type="text/css" href="../css/common.css">
    <script type="text/javascript" src="../js/common.js"></script>
    <title>SCP-1562</title>
  </head>
  <body>
    .i <b>le dacti sinxa</b> cu du zoi zoi SCP-1562 zoi<br><br>
    .i <b>le dacti klesi</b> cu du la snura<br><br>

    .i <b>le steci vasru bo tadji</b> zo'u tu'e
    .i la'o zoi SCP-1562 zoi cu ca se seirgau je zvati be lo cipra dinju no'u la'o zoi 46-V zoi zi'e noi zvati lo me li 24 stuzi
    .i lo cipra cu ca se dicra
    .i lonu pilno be secau lo steci nuncurmi poi la .karvar. cu dunda ke'a be'o cu se to'e zanru
    tu'u<br><br>

    .i <b>le dacti velcki</b> zo'u tu'e<br>
    ni'o la'o zoi SCP-1562 zoi cu me lo jinme ke sakli keldai noi klani lo mitre be li 2pi2 be'o lo selga'u zi'e noi klani lo mitre be li 3pi4 be'o lo clani
    .i la'o zoi SCP-1562 zoi cu pu se cpacu fi lo selvikmi ke kelci panka noi zvati lo jarbu be la'o zoi ██████████ zoi pe la'o zoi ███████ zoi be'o ba'o lonu so'o lo verba cu pu se cirko fi lo ti kuspe
    .i go lo dacti tolfadni bo selri'a cu fasnu gi lo prenu cu sakli va'o lonu ge nitygau lo stedu e lo betfu gi lo birka cu korcu vi lo mlana
    .i lonu drata farna be lo jimca be'o sakli cu rinka no lo fasnu
    .i lodu'u me lo remna po'o cu te rinka<br><br>

    ni'o go lo prenu goi ko'a cu sakli la'o zoi SCP-1562 zoi ta'i la'e de'u gi ko'a cu mokca je prane canci vi lo centre be li ji'i 15 noi trixe lo sakli korbi
    .i no da poi pilno la'o zoi SCP-1562 zoi ta'i la'e de'u zo'u da cu ba'o krefu lebna
    .i lonu troci lonu ge lo snura skori cu ve lasna fi ko'a goi lo prenu poi ke'a se pilno fi lo cipra ku'o gi lacpu xruti ko'a cu se fliba ri'a lonu lo snura skori cu se katna ca lonu ko'a cu canci
    .i ranji kakne tavla ko'a noi pu canci
    .i tcila se ciska vi de'e<br><br>

    <a href="javascript:;" onclick="changeVisibility('collapsed-1')">
      .i lo seltirna vreji no'u la'o zoi 1562-A1 zoi zo'u tu'e</a>
    <div style="display: none;" id="collapsed-1">
      <blockquote>
	.i <b>lo cfari selciska</b> zo'u tu'e
	.i la'o zoi D-2445 zoi cu te dunda lo relfarna skori bo kunti cmalauca'a je kertinytci tezu'e lonu tavla lo datnysisku noi zgana lo cipra
	.i lonu tavla cu pu cfari bazi lomu'e la'o zoi D-2445 zoi canci la'o zoi SCP-1562 zoi tu'u<br><br>
	.i <b>lo vreji cu cfari</b><br><br>
	.i <b>sei la .darits. cusku se'u</b> .i doi la dyrevovomum. ka'e xu tirna mi<br><br>
	.i <b>sei la .dyrevovomum. cusku se'u</b> .i ja'a go'i .i doi lo certu mi kakne tirna do<br><br>
	.i <b>sei la .darits. cusku se'u</b> .i do cu ca zvati ma<br><br>
	.i <b>sei la .dyrevovomum. cusku se'u</b> .i mi cu na djuno .i pe'i me lo mutce jarki tubnu .i jetnu nalzifre .i e'o ca lacpu xruti mi<br><br>
	.i <b>sei la .darits. cusku se'u</b> .i xu kakne ciksi la'e de'u fi mi<br><br>
	.i <b>sei la .dyrevovomum. cusku se'u</b> .i na go'i .i dukse manku .i mi kakne viska noda .i mi stali<br><br>
	.i <b>sei la .darits. cusku se'u</b> .i do stali va'o ma<br><br>
	.i <b>sei la .dyrevovomum. cusku se'u</b> .i mi cu za'o gasnu be lonu lo stedu je betfu cu cnita be'o .i lo mi xadni cu salpo .i ku'i mi zvati le jarki tubnu .i mi stali .i mi prane se sruri lei rokci a lei dertu ro lo mlana .i mi na'e ponse lo canlu be tezu'e lonu lafti be lo mi xance be'o ja muvgau be lo mi birka .i mi na mo'ica'u kakne muvdu .i aucai ca barkla ti<br><br>
	.i <b>sei la .darits. cusku se'u</b> .i mi'a troci .i xu kakne viska da .i me ba'e da<br><br>
	.i <b>sei la .dyrevovomum. cusku se'u</b> .i na go'i .i mi pu cusku lonu bi'unai mi na'e kakne viska da .i mi co'a terpa .i mi na'e mutce terpa be lo nunzva be lo jarki .i ku'i oicai ti cu mabla se to'e kufra .i e'osai ca xruti mi fo ti<br><br>
	.i <b>sei la .darits. cusku se'u</b> .i .oi lo do snura skori cu se katna ca lonu do canci .i ku'inai mi'a na kakne lacpu xruti do .i mi'a troci facki fi lo drata tadji be lonu xruti do .i e'o do ca ralte cnilanxe gi'e ralte tavla mi<br><br>
	.i <b>sei la .dyrevovomum. cusku se'u</b> .i i'anaicai e'osai ko ca xruti mi .i mi na'e ka'e renvi ti semau<br><br>
	.i <b>sei la .darits. cusku se'u</b> .i e'o ralte cnilanxe .i mi'a ba ba'o xruti do fo ta bazica lonu mi'a kakne<br><br>
	.i <b>sei la .dyrevovomum. cusku se'u</b> .i je'e do'u mi pumo'ica'u kakne ke mleca muvdu .i ku'i da pencu mi lo stedu<br><br>
	.i <b>sei la .darits. cusku se'u</b> .i ma pu pencu do<br><br>
	.i <b>sei la .dyrevovomum. cusku se'u</b> .i pe'i da cutci .i da cmalu .i .uecai<br><br>
	.i <b>sei la .darits. cusku se'u</b> .i mo<br><br>
	.i <b>sei la .dyrevovomum. cusku se'u</b> .i e'osai xruti mi fo ti vau doi lo certu .i e'ocai ca xruti mi fo ti<br><br>
	.i <b>sei la .darits. cusku se'u</b> .i e'o ko cnilanxe binxo .i mi'a ba xruti do fo ta bazica lonu mi'a kakne<br><br>
	.i <b>sei la .dyrevovomum. cusku se'u</b> .i i'anai e'o ko ba'e ca xruti mi fo ti .i me le cutci noi mutce cmalu<br><br>
	.i <b>lo vreji cu se sisti</b><br><br>
      </blockquote>
    </div>
    tu'u<br><br>

    ni'o lonu tavla la'o zoi D-2445 zoi cu pu se dicra ca'o lonu lo datnysisku cu casnu lo cumki tadji be lo nunxruti
    .i lo sidbo poi so'a lo datnysisku cu tugni fi ke'a cu du lonu benji lo drata ke dy zei klesi prenu poi ke'a te lasna lo snura skori zi'e poi ponse lo terjmina tutci be lo vidni je sance rejgau be'o .e lo gypysyz. zei tutci .e lo stedu tergusni
    .i lonu tavla cu di'a se zukte fi lonu jungau la'o zoi D-2445 zoi fo lo selplatu<br><br>

    <a href="javascript:;" onclick="changeVisibility('collapsed-2')">
      .i lo seltirna vreji no'u la'o zoi 1562-A2 zoi zo'u tu'e</a>
    <div style="display: none;" id="collapsed-2">
      <blockquote>
	.i <b>lo vreji cu cfari</b><br><br>
	.i <b>sei la .darits. cusku se'u</b> .i xu do za'o zvati ta vau doi la .dyrevovomum.<br><br>
	.i <b>sei la .dyrevovomum. cusku se'u</b> .i e'o .i e'o .i aunai zvati ti semau<br><br>
	.i <b>sei la .darits. cusku se'u</b> .i mi'a ba benji da tezu'e lonu xruti do<br><br>
	.i <b>sei la .dyrevovomum. cusku se'u</b> .i ra pu cfagau cusku<br><br>
	.i <b>sei la .darits. cusku se'u</b> .i ma pu cfagau cusku<br><br>
	.i <b>sei la .dyrevovomum. cusku se'u</b> .i le cmalu nanla goi ko'a cu pu go'i .i ku'i pu na kakne simta'a<br><br>
	.i <b>sei la .darits. cusku se'u</b> .i e'o tavla mi lo pu selcusku be ko'a<br><br>
	.i <b>sei la .dyrevovomum. cusku se'u</b> .i ko'a pu ralte terpreti fe lodu'u ko'a ca zvati makau .i ku'i pe'i ko'a na pu jetnu tavla mi .i da'inai ko'a na pu spuda lo mi voksa .i ko'a cpedu fe mi fi lonu mi sisti lo nunklaku ku ku ca lonu da'inai mi ca'a cnilanxe<br><br>
	.i <b>sei la .darits. cusku se'u</b> .i ma drata .i .ue xu pu ko'a muvdu ca'o lomu'e me la'e de'u<br><br>
	.i <b>sei la .dyrevovomum. cusku se'u</b> .i pe'i na go'i .i ge ko'a pu cfagau krixa gi mi pu minde ko'a lonu ko'a smaji binxo .i ku'i ko'a pu ralte lo nunkrixa e lo nunklaku e lonu preti lo ko'a mamta .iba'obo ko'a pu sisti .iziba'obo do pu di'a tavla mi .i e'o xruti mi fo ti<br><br>
	.i <b>sei la .darits. cusku se'u</b> .i je'e do'u mi'a benji da .i gu ko na'e xalni gi do tirna gi'a cinmo da<br><br>
	.i <b>sei la .dyrevovomum. cusku se'u</b> .i e'o sutra .i lo mi cutne<br><br>
	.i <b>lo vreji cu se sisti</b><br><br>
      </blockquote>
    </div>
    tu'u<br><br>

    ni'o ziba'o ti la'o zoi D-8600 zoi cu pu se benji be fi la'o zoi SCP-1562 zoi be'o co ponse be lo tutci no'u la'e da'u
    .i la'o zoi D-8600 zoi goi ko'e cu pu se cuxna ki'u lo ko'e ke cmalu je cinla xadni
    .i pu pacna lonu ko'e cu kakne ke frili be semau la'o zoi D-2445 zoi be'o muvdu
    .i lo skori noi se pilno lonu lasna la'o zoi D-8600 zoi cu pu se katna ca lonu la'o zoi D-8600 zoi cu pu canci la'o zoi SCP-1562 zoi
    .i lo gypysyz. zei jersi tutci sinxa cu pu na kakne se jersi
    .i lo selylidne snavei cu pu se rejgau ba lomu'e lonu tavla be la'o zoi D-8600 zoi cu cfari<br><br>

    <a href="javascript:;" onclick="changeVisibility('collapsed-3')">
      .i lo seltirna vreji no'u la'o zoi 1562-B zoi zo'u tu'e</a>
    <div style="display: none;" id="collapsed-3">
      <blockquote>
	.i <b>lo vreji cu cfari</b><br><br>
	.i <b>sei la .darits. cusku se'u</b> .i xu doi la dybixanonon. do'u do tirna mi<br><br>
	.i <b>sei la .dybixanonon. cusku se'u</b> .i ja'a go'i .i mi kakne tirna do .i doi lo certu<br><br>
	.i <b>sei la .darits. cusku se'u</b> .i ma vanbi do .i mi'a na cpacu da lo vidni<br><br>
	.i <b>sei la .dybixanonon. cusku se'u</b> .i mi zvati le kevna a le tubnu .i jetnu cmalu je manku .i lo mi ke stedu tergusni cu pu spofu binxo ca lomu'e mi nerkla ti<br><br>
	.i <b>sei la .darits. cusku se'u</b> .i xu do kakne muvdu ta'i<br><br>
	.i <b>sei la .dybixanonon. cusku se'u</b> .i mi na djuno lodu'u mi kakne muvgau lo mi birka mo'ica'u mi .i ku'i mi mo'ica'u kakne ke cmalu muvdu .i e'o denpa .i ti du ma .i coi .i xu do xamgu<br><br>
	.i <b>sei la .darits. cusku se'u</b> .i doi la dybixanonon. pau<br><br>
	.i <b>sei la .dybixanonon. cusku se'u</b> .i mi cazi pencu lo da jamfu .i na'esai muvdu .i coi .i do ne lo cnita cu mo<br><br>
	.i <b>sei la .darits. cusku se'u</b> .i ta cumki du la dyrevovomum. .i doi deivis. ko cu troci jorne fi lo velcradi ne la .dyrevovomum.<br><br>
	.i <b>sei la .dybixanonon. cusku se'u</b> .i mi kakne tirna le velcradi selbacru .i pe'i mi kakne tirna le voksa po'e la .deivis.<br><br>
	.i <b>sei la .darits. cusku se'u</b> .i uanai .i la dyrevovomum cu na spuda .i mi'a na kakne tirna lo voksa po'e la deivis. poi se bacru lo do velcradi<br><br>
	.i <b>sei la .dyrevovomum. cusku se'u</b> .i ja'a go'i .i doi lo certu mi kakne tirna do .i to'isa'a lo voksa po'e la dyrevovomum cu na'eru'e klina .i ku'i za'o kakne tirna ri pa'o lo velcradi ne la dybixanonon. toi<br><br>
	.i <b>sei la .darits. cusku se'u</b> .i doi deivis. .i ko sisti ta .i mi kakne tirna lo voksa pa'o lo selponse be fa la dybixanonon.<br><br>
	.i <b>sei la .dybixanonon. cusku se'u</b> .i doi .i ui<br><br>
	.i <b>sei la .dyrevovomum. cusku se'u</b> .i mi cu na djuno .i pe'i me le mutce jarki tubnu .i jetnu nalzifre .i e'o ca lacpu xruti mi<br><br>
	.i <b>sei la .darits. cusku se'u</b> .i doi la dyrevovomum .i e'o tirna mi .i la dybixanonon zvati ti'a do gi'e sidju do lonu xruti<br><br>
	.i <b>sei la .dyrevovomum. cusku se'u</b> .i na go'i .i dukse manku .i mi kakne viska noda .i mi stali<br><br>
	.i <b>sei la .dybixanonon. cusku se'u</b> .i doi .i je'e .i mi'a djuno lonu do stali .i mi'o ba xruti fo ti<br><br>
	.i <b>sei la .dyrevovomum. cusku se'u</b> .i mi cu za'o gasnu be lonu lo stedu je betfu cu cnita be'o .i lo mi xadni cu salpo .i ku'i mi zvati le jarki tubnu .i mi stali .i mi prane se sruri lei rokci a lei dertu ro le mlana .i mi na'e ponse lo canlu be tezu'e lonu lafti be lo mi xance be'o ja muvgau be lo mi birka .i mi na mo'ica'u kakne muvdu .i aucai ca barkla ti<br><br>
	.i <b>sei la .dybixanonon. cusku se'u</b> .i je'e .i je'e .i mi ba troci lonu mo'iga'u lafti lo mi birka gi'e jgari do lo jmacidni .i ba'a ba lacpu xruti mi'o fo ti<br><br>
	.i <b>sei la .dyrevovomum. cusku se'u</b> .i na go'i .i mi pu cusku lonu bi'unai mi na'e kakne viska da .i mi co'a cirko racli .i mi na'e mutce terpa be lo nunzva be lo jarki .i ku'i oicai ti cu mabla se to'e kufra .i e'osai ca xruti mi fo ti<br><br>
	.i <b>sei la .dybixanonon. cusku se'u</b> .i o'onai mi ba'eca gasnu .i xu da zasti<br><br>
	.i <b>sei la .darits. cusku se'u</b> .i doi dybixanonon ko sisti lo nuntavla .i da na'e xamgu .i la dyrevovomum. goi ko'a cu rapli cusku ro lo selcusku poi ko'a tavla mi ke'a ca'o lomu'e mi'a pare'u tavla ko'a<br><br>
	.i <b>sei la .dyrevovomum. cusku se'u</b> .i i'anaicai e'osai ko ca xruti mi .i mi na'e ka'e renvi ti semau<br><br>
	.i <b>sei la .dybixanonon. cusku se'u</b> .i je'e .i e'o ko smacni binxo .i doi lo certu .i pe'i ko'a xalni .i mi pu'o lafti lo mi birka mo'ica'u mi<br><br>
	.i <b>sei la .dyrevovomum. cusku se'u</b> .i je'e do'u mi pumo'ica'u kakne ke mleca muvdu .i ku'i da pencu mi lo stedu<br><br>
	.i <b>sei la .darits. cusku se'u</b> .i na'i .i va'inai ko'a rapsku lo ko'a selcusku noi ke'a na'e cenba .i xu ko'a cu puca'a muvdu .i xu ko'a pu muvdu ta'i la'e lo ko'a selcusku<br><br>
	.i <b>sei la .dybixanonon. cusku se'u</b> .i pe'i na go'i .i je'edo'u ti pu'o me le rigni .i ku'i mi pu jgari ko'a lo jmacidni .i ga ko viska ginai do ca kakne ke lacpu xruti mi'a<br><br>
	.i <b>sei la .dyrevovomum. cusku se'u</b> .i pe'i da cutci .i da cmalu .i .uecai<br><br>
	.i <b>sei la .dybixanonon. cusku se'u</b> .i doi lo certu .i ko'a tavla fi ma .i xu do ca kakne ke lacpu xruti mi'a  fo ti<br><br>
	.i <b>sei la .dyrevovomum. cusku se'u</b> .i e'osai xruti mi fo ti vau doi lo certu .i e'ocai ca xruti mi fo ti<br><br>
	.i <b>sei la .darits. cusku se'u</b> .i mi'a na kakne ke lacpu xruti do .i .uu mi kecti<br><br>
	.i <b>sei la .dyrevovomum. cusku se'u</b> .i i'anai e'o ko ba'e ca xruti mi fo ti .i me le cutci noi mutce cmalu<br><br>
	.i <b>sei la .dybixanonon. cusku se'u</b> .i .o'unai do mabla tavla fi ma .i .uanai do na kakne xruti mi'a ki'u ma .i lodu'u le cutci cu mutce cmalu cu se smuni ma ko'a .i ma cu ca fasnu .i doi lo certu<br><br>
	.i <b>sei la .dyrevovomum. cusku se'u</b> .i e'o .i e'o .i aunai zvati ti semau<br><br>
	.i <b>sei la .darits. cusku se'u</b> .i doi la dybixanonon do'u .uinai lo skori poi mi'a lasna fi do fo ke'a cu se katna ca lomu'e do canci .i mi'a na pu djuno lonu go'i<br><br>
	.i <b>sei la .dyrevovomum. cusku se'u</b> .i ra pu cfagau cusku<br><br>
	.i <b>sei la .dybixanonon. cusku se'u</b> .i oi .i je'e do'u mi ba mo'iti'a troci muvdu .i ku'i mi na ba kakne ralte ko'a<br><br>
	.i <b>sei la .dyrevovomum. cusku se'u</b> .i le cmalu nanla goi ko'a cu pu go'i .i ku'i pu na kakne simta'a<br><br>
	.i <b>sei la .darits. cusku se'u</b> .i a'o xamgu .i doi la dybixanonon. .i mi'a ba ralte ke kakne tavla zuca'ozo'e<br><br>
	.i <b>sei la .dyrevovomum. cusku se'u</b> .i ko'a pu ralte terpreti fe lodu'u ko'a ca zvati makau .i ku'i pe'i ko'a na pu jetnu tavla mi .i da'inai ko'a na pu spuda lo mi voksa .i ko'a cpedu fe mi fi lonu mi sisti lo nunklaku ku ku ca lonu da'inai mi ca'a cnilanxe<br><br>
	.i <b>sei la .dybixanonon. cusku se'u</b> .i ga ka'e mutce filmau ginai ko'a tolkargau le mabla<br><br>
	.i <b>sei la .dyrevovomum. cusku se'u</b> .i pe'i na go'i .i ge ko'a pu cfagau krixa gi mi pu minde ko'a lonu ko'a smaji binxo .i ku'i ko'a pu ralte lo nunkrixa e lo nunklaku e lonu preti lo ko'a mamta .iba'obo ko'a pu sisti .iziba'obo do pu di'a tavla mi .i e'o xruti mi fo ti<br><br>
	.i <b>sei la .dybixanonon. cusku se'u</b> .i ko ca tolkargau le mabla .i .oi do mabla rigni<br><br>
	.i <b>sei la .dyrevovomum. cusku se'u</b> .i e'o sutra .i lo mi cutne cu jetnu cfari selcortu<br><br>
	.i <b>sei la .darits. cusku se'u</b> .i xu do xagyfarvi .i doi la dybixanonon.<br><br>
	.i <b>sei la .dybixanonon. cusku se'u</b> .i cmalu .i na'e frili .i ku'i mi ca gasnu .i lo vacri cu na'e vifne vi ti .i a'o lo banzu be lonu xruti mi be'o vacri cu zvati .i doi do'u xu ko'a pu tolkargau .uo<br><br>
	.i <b>sei la .darits. cusku se'u</b> .i mi na ca tirna ko'a bu'u ti<br><br>
	.i <b>sei la .dybixanonon. cusku se'u</b> .i mi ckire lo cevni la'edi'u .i mi pu cfagau jinvi<br><br>
	.i <b>sei la .darits. cusku se'u</b> .i mo .i do pu cfagau jinvi ma<br><br>
	.i <b>sei la .darits. cusku se'u</b> .i doi la dybixanonon. do ca zvati ta xu .i ma pu fasnu<br><br>
	.i <b>lo vreji cu se sisti</b><br><br>
      </blockquote>
    </div>
    tu'u<br><br>

    ni'o no lo seljmina terspuda be fa la'o zoi D-8600 zoi cu pu se rejgau
    .i lonu troci be lonu rapli ke cradi tavla be la'o zoi D-8600 zoi a la'o zoi D-2445 zoi cu na pu se snada
    .i lo cipra cu se dicra co'i zo'e
    tu'u

    <div id="license">
      This translated document is based on "SCP-1562" by "trennerdios" <a href="http://www.scp-wiki.net/scp-1562">http://www.scp-wiki.net/scp-1562</a><br>
      この翻訳文書は"trennerdios"様の「SCP-1562」<a href="http://www.scp-wiki.net/scp-1562">http://www.scp-wiki.net/scp-1562</a>に基づきます。<br>
      <br>

      <a rel="license" href="http://creativecommons.org/licenses/by-sa/3.0/"><img alt="Creative Commons License" style="border-width:0" src="https://i.creativecommons.org/l/by-sa/3.0/88x31.png" /></a><br />This work is licensed under a <a rel="license" href="http://creativecommons.org/licenses/by-sa/3.0/">Creative Commons Attribution-ShareAlike 3.0 Unported License</a>.
      <br>
      <a rel="license" href="http://creativecommons.org/licenses/by-sa/3.0/"><img alt="クリエイティブ・コモンズ・ライセンス" style="border-width:0" src="https://i.creativecommons.org/l/by-sa/3.0/88x31.png" /></a><br />この 作品 は <a rel="license" href="http://creativecommons.org/licenses/by-sa/3.0/">クリエイティブ・コモンズ 表示 - 継承 3.0 非移植 ライセンス</a>の下に提供されています。      
    </div>
  </body>
</html>
