<html>
  <head>
    <meta charset="UTF-8">
    <link rel="stylesheet" type="text/css" href="../css/common.css">
    <title>SCP-240-JP</title>
  </head>
  <body>
    .i <b>le dacti sinxa</b> cu du zoi zoi SCP-240-JP zoi<br><br>    
    .i <b>le dacti klesi</b> cu du la .euklid.<br><br>

    .i <b>le steci vasru bo tadji</b> zo'u tu'e
    .i .ei la'o zoi SCP-240-JP- zoi to'isa'a lo datni cu se daspo toi goi ko'a simxu sepli
    .ije .ei nergau ko'a lo fadni ke cinki banro kumfa poi zvati lo stuzi pe la'o zoi 81██ zoi
    .i .ei di'iku cu dunda lo cidja ko'a gi'e zgana ko'a lo kanla
    .i .ei ganai birti lodu'u lo nalkampu cu zvati gi ko cu jungau lo jatna datnysisku
    .i .e'anai ga xrani la'o zoi SCP-240-JP zoi gi na'e pensi lo kamckape
    tu'u<br><br>

    .i <b>le dacti velciksi</b> zo'u tu'e<br>
    ni'o la'o zoi SCP-240-JP zoi goi ko'a du le 0mei jalra noi seljinvi ledu'u ke'a ralte lo rinju ke galfi be lo fasnu be'o selka'e
    .i le xadni lijnilcla cu miltre li 30 bi'i 40
    .i na jarco lo nalkampu ca'o lonu ko'a jmive
    .i ko'a jarco lo nalkampu ca lonu mrobi'o
    .i jinvi lodu'u go ko'a mrobi'o va'o zo'e gi ge ko'a daspo lonu ko'a mrobi'o ku pi'o lo galfi be lo fasnu be'o selka'e gi le namcu ko'a cu na'e jdika gi'e se ralte
    .iku'i lonu zgana cu mutce nandu ki'u loka galfi be lo fasnu be'o
    .i ba'o lonu la jicmu cu pu nergau ko'a ku 4 ko'a fa'u to'isa'a lo datni cu se daspo toi ko'a va'o lo cipra ku fa'u lo snuti cu mrobi'o
    .i le ko'a namcu cu ca du li 0 noi du le namcu ca lonu nergau ko'a<br><br>

    ni'o la'o zoi SCP-240-JP zoi pu te facki va'o lonu selrirni ne'i pa lo kumfa pe le nalselcurmi dinju noi zvati lo cmana po'e lo vipsi vipsi bo gugde po'u la'o zoi ████ zoi po'e lo vipsi gugde po'u la'o zoi ████ zoi
    .i jinvi lodu'u le ra dinju cu me lo dinju be lo cipra be'o pe la ponjo ke jutsi zbasu je tadni ke'e gunma a lo gunma pe ri
    .i ba'o lonu pu lanli lo cange kumfa cu facki fi lo balvi selpunji vreji ne'i lo jarki canlu noi cnita lo cukta kajna<br><br>

    .i <b style="text-decoration: underline">le selyle'a vreji</b> zo'u se ciska lu
    <blockquote>
    .i me la ponjo ke jutsi zbasu je tadni ke'e gunma e le favgau datni e lo 4moi tarmi<br><br>
    .i <b>le selplatu namcu</b> cu du zoi zoi I-007-X05 zoi<br><br>
    .i <b>le jitro klesi</b> cu du la purples. no'u lo kampu ke tumla bo jmive cinki ke'e klesi<br><br>
    .i <b>le favgau nitcu</b> zo'u nu cupra lo jutsi ciste poi rivbi lonu jutsi seldaspo ri'a mu'a lo betri a lonu lo bartu jutsi cu nerbi'o<br><br>
    .i <b>le favgau farna</b> zo'u tu'e
    .i lo cnano me la'o lat. O.yezoensis lat. cu jicmu
    .i jmina fi ri fe lo selka'e be lonu go mrobi'o va'o lo snuti a lonu selcitka a lo drata bartu bo rinka gi daspo lonu mrobi'o
    tu'u<br><br>
    .i <b>le favgau jalge</b> zo'u tu'e
    .i pu gasnu lonu lo selgalfi mamta joi patfu cu gletu
    .iba'obo ko'a goi lo 0mei jalra noi ponse lo tcila cu pu jbena
    .i pu catra 2 ko'a lo zbasu tutci
    .iba'obo le ko'a namcu cu du li 0 pu'e lonu na cenba
    .i ba'o lonu gasnu lonu 2 ko'a lo drata danlu cu se citka ku ku lo jalra poi zvati lo vasru cu pu ralte lonu le ko'a namcu cu du li 0
    .iji'a va'o roda poi morsi rinka mu'u lonu djacu jinru ku a lonu jelca ku a lonu porpi cu pu ralte le namcu po ko'a noi zvati le vasru
    .i lenu favgau cu pu se snada
    tu'u<br><br>

    .i <b>le seljmina selciska</b> zo'u tu'e
    .i lemu'e rirni cfagau cu se temci 3 se jeftu
    .i le jalra noi zvati lo vasru cu ralte lonu le ko'a namcu cu du li 0
    .iku'i cizra
    .i pe'i secu'u lo kampu li 0 mleca tema'i lo namcu po lo jalra poi paroi selrorci
    .i ju'ocu'i jinvi lodu'u lonu gasnu lonu ponse lo tcila cu pu rinka
    .iku'i xu lo fuzme prenu noi pu ciska lo vreji ca lonu ko'a pu se rorci cu sanji loka cizra
    .i ti se smuni lo balvi seltadni bo nabmi
    tu'u
    </blockquote>
    li'u<br>
    tu'u<br><br>

    .i <b>le selsarji selciska</b> zo'u tu'e
    .i ca casnu lodu'u la'o zoi SCP-240-JP zoi cu cmima la nalcizra binxo klesi
    .i li'a le de'u vreji cu se zvati lo natfe
    .i ju'o la jicmu cu pu lebna su'o 1 lo jalra
    .ijonai .ei le steci vasru bo tadji pe la'o zoi SCP-240-JP zoi cu na zasti
    .iku'i le steci vasru bo tadji .enai la'o zoi SCP-240-JP zoi cu ca ca'a zasti
    .i le selbriju noi pu jatna lonu tadni la'o zoi SCP-240-JP zoi cu pu na kakne morji lozu'o pu jitro ta'i ma kau
    .iku'inai smadi lonu le jetnu tcila po la'o zoi SCP-240-JP zoi cu me lo purci fasnu bo galfi selka'e noi zukte fi lonu daspo lonu pu ba'e mrobi'o ku ku fe lonu daspo lonu pu ba'e jbena
    tu'u

    <div id="license">
      この翻訳文書は"dr_toraya"様の「SCP-240-JP」 <a href="http://ja.scp-wiki.net/scp-240-jp">http://ja.scp-wiki.net/scp-240-jp</a> に基づきます。<br><br>

      <a rel="license" href="http://creativecommons.org/licenses/by-sa/3.0/"><img alt="クリエイティブ・コモンズ・ライセンス" style="border-width:0" src="https://i.creativecommons.org/l/by-sa/3.0/88x31.png" /></a><br />この 作品 は <a rel="license" href="http://creativecommons.org/licenses/by-sa/3.0/">クリエイティブ・コモンズ 表示 - 継承 3.0 非移植 ライセンス</a>の下に提供されています。
      
    </div>
  </body>
</html>

